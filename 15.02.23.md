# Notlar: 15 Feb 2023

## Ekibe Günlük Güncelleme

Projenin 10 gününü tamamladık. İlk günlerdeki momentum ve hız düştü, dolayısıyla artık daha temelli hareket edebiliyor, daha uzun vade bakabiliyoruz.

Öncelikle kısa vadedeki(1-2 hafta) vizyonu açıklayayım.

1. Squad/bölük sistemine geçeceğiz. Tek bir iş yapan bölükler olduğu gibi, farklı işler arasında çevik bir şekilde geçiş yapan bölükler de olacak. Her bölük iki kişi tarafından koordine edilecek, koordinatörler de birbirleriyle iletişimde olacaklar.
2. Bu noktada bölükleri oluştururken 2 önemli noktaya dikkat ettim.
   1. Bölük içi ilişkilerin güçlü olması. Daha kısası herkes kendi yakın olduklarıyla aynı bölükte. Bunun ekip içi kaynaşmayı engelleme ihtimali olmasına rağmen, onu farklı metotlarla sağlayıp bu şekilde daha koordineli çalışabileceğimizi düşünüyorum.
   2. Kişilerin bu zamana kadar edindikleri uzmanlıkların, genel yetenek setlerinin içinde bulundukları bölüğün yapacakları iş ile uyumlu olması.
3. Bölüklerin oluşturulması ve iş dağıtımının yapılmasının ardından, koordinasyon problemlerini de çözüp işlerin tıkır tıkır işlemesini umuyorum.

Orta vadedeki(2 hafta - 3 ay) vizyonu açıklayayım.

1. Yeni geçtiğimiz sistemin oturtulması.
2. Uzun vadede devam etmek için gerekli gönüllü ihtiyacını belirleyip, ona göre bölüklerin genişletilmesi, gerekirse güncellenmesi.
3. Her şeyin dökümante edilmesi. Kısa sürede pek çok mini know-how edindik, bunları bir yere yazmamız gerekiyor.

Uzun vadedeki(3 ay - 1 yıl) vizyonu açıklayayım.

1. afetbilgi 2 parçaya ayrılacak.
   1. afet modu
   2. bilgi modu
2. Afet Modu şu anda içerisinde bulunduğumuz mod. Bu modda sitenin amacı mümkün olduğunca kolay erişilebilir, ulaşılabilir olmak. Teyitli ve ihtiyaca dayalı bilgileri sunmak, bunları herkesin erişimine açmak.
3. Bilgi Modu ise sitenin şu anki önemli yazılar kısmına odaklanmış. Gerçekten gerçekleşecek afetlere karşı hazırlanmak için bilgi almak isteyen kişilerin kullanabileceği bir hali.
4. Bu modlar arasında kolayca geçilebilecek bir sistemde olacağız. Aynı zamanda gelecekte herhangi bir afet anında direkt olarak afet moduna geçip bilgi girişi yapmaya başlayabileceğiz. Bu sebeple yazılım tarafında Google Sheets üzerinde veri girişini kolaylaştıracak araçlar üzerinde, aynı zamanda dışardan veri kaynakları üretmemizi kolaylaştıran sistemler üzerinde çalışacağız.
5. Bilgi modu ise bizi normal dönemde de çalışmaya itecek, düzenli bir şekilde sistemlerimizi daha iyi hale getirmemizi sağlayacak. Aynı zamanda bir afet anında sıfırdan tekrar bir ekip kurmaya çalışmak yerinde, o sırada çalışanların afet modunda çalışmalarını sürdürmelerini sağlayacak.

Afetbilgi her zaman basit kalacak. Hiçbir zaman karmaşıklaşmayacak, estetik olmak için kullanılabilirlikten ödün vermeyecek. İnsanların bilgiye en hızlı şekilde ulaşmasına nasıl yardımcı olabilirsek o kadar olacağız.

Vizyonu paylaştığımda göre, bölüklerden bahsedeyim.

Veri Girişi ve Teyit Bölüğü:
    Koordinatör: [İsim Listesi]
    [İsim Listesi]

Veri Araştırması ve İçerik Bölüğü:
    Koordinatör: [İsim Listesi]
    [İsim Listesi]

Çeviri Bölüğü:
    Koordinatör: [İsim Listesi]
    ...

Sosyal Medya ve İletişim Bölüğü:
    Koordinatör: [İsim Listesi]
    [İsim Listesi]

Yazılım Bölüğü:
    Koordinatör: [İsim Listesi]
    ...

Bunun geçtiğimiz sefer oluşturduğumuz sistemle aynı olduğunu fark etmişsinizdir, tek fark artık sınırların daha net çizilmesi olacak. Ekiplerin kendi içlerindeki çalışma sistemleri zaman içinde değişebilir olacak, ancak aralarındaki iletişim protokolleri değişmeyecek. Bu sayede günün birinde daha fazla insana sahip olduğumuzda aynı göreve sahip 2 bölük oluşturup, tek bir protokolden çalışabileceğimizi umuyorum.

Önümüzdeki günler içerisinde, bu protokolleri netleştireceğiz.

1. Veri Araştırması Ekibi ve Veri Girişi Ekibi arasındaki geçtiğimiz hafta iletişimi tam anlamıyla sağlayamadık. Bu noktada şu şekilde ilerleyeceğiz. Öncelikle bir kaynak havuzu oluşturacağız. Bunlar kişiler olabilir, kurumlar olabilir...
2. Veri Araştırması ve İçerik Bölüğünün temelde 4 işi olacak.
   1. Yeni kaynaklara karar vermek,
   2. varolan kaynaklardan artık işimize yaramayacakları çıkarmak,
   3. bu kaynakları düzenli takip etmek,
   4. Siteye eklenecek yeni sayfaların tasarımını ve içerik moderasyonunu yapmak. Bu konuda hem kendi aralarında, hem benimle, hem de yazılım ekibiyle iletişimde olacaklar. Bu konuda ekip içinde daha detaylı konuşacağız.
3. Veri Girişi ve Teyit Bölüğünün görevi ise Veri Araştırması ve İçerik Bölüğünden gelen bilgilerin tamamının Website için olan veri tabanına girilmesi, teyit işleminin düzenli bir sıklıkta tamamlanması olacak. Teyitlemeye uygun olmayan kaynakları Veri Araştırması ve İçerik Bölüğüne raporlayacaklar, o kaynakları kaldıracağız.
4. Yazılım ekibinin spesifik bir kısmı veri ekipleriyle düzenli bir şekilde iletişimde olacak. Veri ekiplerinin taleplerini bir şekilde yazılım ekibine kolayca iletebileceği de bir protokol oluşturacağız ki sitede istenilen güncellemeler hızlı bir şekilde yapılabilsin.

\hfill \textbf{Alperen Keleş}

## Yazılım Ekibi İçin Gelecek Planları

Yapılacakları yine birkaç parçaya bölelim.

- afet-modu afetbilgi.com
- afet-modu maps.afetbilgi.com
- afet-modu pdf.afetbilgi.com
- afet-modu bilgi giriş sistemleri
- bilgi-modu afetbilgi.com
- bilgi-modu maps.afetbilgi.com
- bilgi-modu pdf.afetbilgi.com
- bilgi-modu bilgi giriş sistemleri

### Afet Modu

#### Afet Modu Afetbilgi.com

- Son 24 saatte eklendi ya da teyitlendi işaretçisi.
- Son 24 saatte eklenen ya da teyitlenenlerin sayısının belirtilmesi.
- Siteye lightweight bir analytics modülünün eklenmesi. Nasıl yapacağız bilmiyorum, custom bir şeyler yazmamız gerekecek büyük ihtimalle. [Şu tarz](https://plausible.io/lightweight-web-analytics) bir şeyler olabilir.
- Çeviri modülümüzü daha modüler hale getirmemiz gerekiyor.

#### Afet Modu Maps.afetbilgi.com

- Son 24 saatte eklendi ya da teyitlendi işaretçisi.
- Aramanın iyileştirilmesi
- Ana siteden navigasyon sırasında şehir seçimiyle gelinebilir

#### Afet Modu Pdf.afetbilgi.com

- Belki ilk sayfasına "nasıl kullanılır" yazısı eklenir. Table of Contents de yazılabilir.
- Şu anda spesifik bir sayfadayken sadece onu indirmiyor, onu yapsak iyi olur. Sağlık hizmeti sayfasındayken sadece sağlık hizmetlerini indirelim mesela.

#### Afet Modu Bilgi Giriş Sistemleri

Bilgi girişi olarak şu anda neredeyse hiç geliştirilmemiş Google Sheets üstünde çalışıyoruz. Bunu geliştirmeliyiz.

- Sheet'lere validatörlerin eklenmesi(yanlış formdaki dataların yanlışlıkla girilememesi için)
- Dışardan gönüllülerin kendi sheet'lerini oluşturup data girişi yapabilecekleri sheet'leri otomatik bir şekilde oluşturup bilgileri bize iletecek bir chrome extension.
- Yeni sayfalar için formların kolayca oluşturulmasını ve parse edilebilmesini sağlayacak altyapıların oluşturulması. Sayfaların içeriğinin dışarıdan tanımlanabildiği, bu tanımın sonrasında direkt olarak koda dönüştürülebildiği bir sistem çok güzel olur.

### Bilgi Modu

#### Bilgi Modu Afetbilgi.com

- Bu mod yine hafif, rafine bilgiyle dolu, insanları kolayca yönlendirebilecek sade bir blog modunda olacak.
- Burada yazı girişini kolaylaştıracak basit bir CMS üstünde çalışabiliriz. Custom olmasına çok gerek yok, Ghost olabilir, Medium gibi bir yere giriş yaptırıp oradan mirror çekebiliriz. Backend yazmaktan kaçabildiğimiz kadar kaçmak konusunda ısrarcı olmamız gerektiğini düşünüyorum. Varolan sistemlerden data çekip onları işleyip kullanmak daha mantıklı olur.

#### Bilgi Modu Maps.afetbilgi.com

- Burada da afetlerle ilgili eğitimleri paylaşabiliriz yer ve tarihle. Direkt kapatabiliriz de, afet anında toplanma noktaları, hastaneler gibi kesinlikle ihtiyaç duyulacak noktalarla birlikte tekrar açarız direkt.

#### Bilgi Modu Pdf.afetbilgi.com

- Sitedeki yazıların toplu bir şekilde bir kitap gibi bir araya getirilmesi. Bu kitap da pdf olarak indirilebilir olur.
